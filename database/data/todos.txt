Portekiz’den ayrılmadan önce kaybettiğin oturum kartını yenile 
Hollandaca öğren
Hollanda pasaportuna başvur (Bilmeyenlere saçma gelecek, eşim Hollandalı, o sebeple başvuru hakkım var ama dili öğrenmem lazım önce)
Roma’da kendine eğitmen bul ve yoga yapmayı öğren, şekle gir ve güçlen (Kendi kendine yapabilecek seviyeye gelene kadar kişisel ders al, sonra gruplara katıl) Buna İstanbul’da başladım.
Kaş’ta scuba diving (tüplü dalış) yap (9 Eylül 2018 tarihinde yapıldı)
Araba kullanmayı öğren ve bunu günlük hayatın bir parçası haline getir (öğrendim)
Likya Yolu’nu yürü (Farklı rotalar belirleyerek yolun hemen hepsini yürü, arkeolojik kalıntıları gör, hikayelerini öğren)
Kapadokya’ya git, balona bin
Pamukkale’ye git şifalı sularda yüz
Kabak Koyu’ndan Kelebekler Vadisi’ne geç ve orada bir gece kal
Türkiye’nin doğusuna 15 gün ayır, arabayla gez (Doğu Ekspresi ile Kars’a gittik)
Karadeniz’e 15 gün ayır, yaylalara çık, oradaki hayatı gör
İstanbul’un tüm eski yerleşim yerlerine git, gör, geçmişlerini öğren (Memleketi İstanbul olan çoğu insan gibi ‘nasılsa bir gün gideriz’ diyerek İstanbul’a bu zamana kadar yeteri özeni göstermedim. Amacım mümkün mertebe her yerin tarihini, kültürünü, kafesini, kitapçısını, mahalle hayatını ne varsa görmek)
Türkiye’nin farklı bölgelerinde en az 20 köye git, oralardaki hayatı gör (20 olmasa da en az 10 köy gördüm)
İzmir’e git, Boyoz ye, Kordon’da çimlere yayıl (Annem ve babam evlenip İzmir’e taşınmışlar. Ben doğana kadar da yıllarca orada yaşamışlar ama ben İstanbul’da doğmuşum ve İzmir’de bir tek Çeşme’yi görebildim bu zamana kadar) (Temmuz 2019’da gittim, Kordon’da çimlere yayıldım ama boyoz yemedim, içeriğini düşününce şimdi diyorum ki BEN BOYOZ SEVMEM Kİ)
Köpek sahiplen (En büyük hayallerimden biri ama sabit olarak bir yerde hayat kurmam lazım önce)
Moda’dan bir ev al,döşe ve her zaman orada bir evin olsun  (Ev alamadık ama kiraladık, sahip olmasam da olurmuş)
İyi bir at binicisi ol, düzenli olarak ata bin, iyi geçindiğin, seni görünce sevinen en az bir at olsun (Arada binebilecek kadar öğrenirim belki ama hayat boyu sürdüremem)
Evinde sevdiğin tüm kitapları yerleştirebileceğin büyük bir kütüphanen olsun
Çiçek, domates, sebze, meyve yetiştirmeyi öğren
Amerika’da bir Mustang kirala ve Route 66 turu yap (Özetle Amerika’yı baştan başa dolaş)
New York’a git, hatta becerebiliyorsan bir müddet orada yaşa
Fiji’ye bir de turist olarak git, gittiğin yerleri tekrar deneyimle, Yasawa Islands gibi gidemediğin yerlere git
Annen, baban ve kardeşinle daha önce hiç gitmediğiniz bir yerde tatile git (annemle babam artık birlikte değil)
Yunanistan’a git (Atina, Selanik, Zakynthos ve Kefalonia öncelikli) (Haziran 2019’da Rodos’a giderek ilk Yunanistan seyahatini gerçekleştirmiş oldum, daha sonra Atina’yı da gördüm)
Uludağ gibi bir kayak merkezine git, kaymayı dene olmadı otur bembeyaz karları izleyerek şarap iç.
Kendi zeytinini, yoğurdunu, turşunu yapmayı öğren
Bir kostüm partisine katıl
Helikoptere bin (Son zamanlarda bir sürü kaza haberi okudum, bundan da vazgeçiyorum.
Bir life & travel journal oluştur (Önemli olaylar ve seyahatlerden kalan bilet, çiçek vb. şeyleri notlarla harmanlayarak bir defter içerisinde biriktir) (bunu ben yazarak yapıyorum zaten)
Gece denize gir (Daha önce girdim ama son girişimin üzerinden 4 sene kadar geçmiş)
İsveç, Norveç, Finlandiya ya da İzlanda’da Kuzey Işıklarını izle
Prova yap ve topluluk önünde şarkı söyle (Karaoke neyine yetmiyor diyorum burada kendime)
En az bir dansı iyi yapabilecek kadar ders al, Tango olursa pek güzel olur
En az 15 gün sürecek bir kampa katıl (Şu an yoga kampı ağır basıyor)
Deneyimlerinden oluşan bir kitap yaz
Bir çocuk kitabı yaz
Bir şarkı yaz ve bestele
Her şeyi kapsayan bir sağlık check-up’ına gir
İlgini çeken bir Ted-Talk konuşmasını canlı izle (Çok da gerek yok)
İlgini çeken, saygı duyduğun bir düşünür, yazar, konuşmacı ile tanış (seminere, konuşmaya falan gidebilirim de özellikle tanışma çabasına girmek bana göre değil)
Bir roman yaz.
Sevdiğin sanatçıların konserlerine ve festivallere git
Karavanla tatile çık
October Fest’e git
Uzun metrajlı bir film senaryosu yaz (Belki yazılır ama şu an bunun için yeterli isteğim yok)
Topluluk önünde sevdiğin bir konu hakkında konuş (2019 listesine akademiyle alakalı bir madde ekledim, bunu onunla değiştirebilirim)
Kabul edilsen bile çalışmayı hedeflemediğin bir iş görüşmesine git (ne gerek var:))
Satrançta kendini geliştir
Türk tarihi üzerine oku
Dünya, evrim ve insanlık tarihi üzerine oku
Büyük bir düğün eğlencesi düzenle (Neredeyse 3 yıldır evliyim ama düğün kısmı sonraya kaldı)